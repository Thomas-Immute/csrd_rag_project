{
    "id": "CSRD_SV_TXT.txt_chunk75",
    "text": "(22) Medlemsstaterna bör vara fria att utvärdera effekterna av sina nationella införlivandeåtgärder på små och medelstora\nföretag, i syfte att säkerställa att dessa inte påverkas oproportionellt, med särskilt fokus på mikroföretag och på att\nundvika onödiga administrativa bördor. Medlemsstaterna bör överväga att införa åtgärder för att hjälpa små och\nmedelstora företag att tillämpa standarderna för hållbarhetsrapportering.\nL 322/22 SV Europeiska unionens officiella tidning 16.12.2022",
    "source": "CSRD_SV_TXT.txt"
}